---
parent: Clases
---

# Ê Barde
Os poemas din que a vida de aventureire é todo camiños abertos, gloria en batalla, e riquezas. Os contos que se escoitan nas pousadas deben ter algo de verdade, non? As cancións que inspiran tanto ao campesinado como á nobreza —xa sexa para calmar bestas salvaxes ou para facer entolecer ás persoas— teñen que vir dalgunha parte.

Eis ê barde. Ti, coa túa lingua lisonxeira e o teu rápido inxenio. Ti, contacontos e cantante. Calquera xograr pode recontar algo, pero unhe verdadeire barde pode darlle vida. Axusta as túas botas, nobre oradore. Afía esa daga oculta e responde á chamada. Alguén ten que estar aí, loitando xunto a eses matóns e potenciais heroes. Quen mellor ca ti para escribir a historia do teu propio heroísmo?

Ninguén. Ponte en marcha.

## Nomes
**Élficos:** Astrafel, Daelwyn, Feliana, Damarra, Sistranalle, Pendrell, Melliandre, Dagoliir.

**Humanos:** Baldric, Leena, Dunwick, Willem, Edwyn, Florian, Seraphine, Quorra, Charlotte, Lily, Ramonde, Cassandra.

## Aparencia
Escolle un de cada:

- Mirada sabia, apaixoada, ou alegre.
- Cabelo estilado, rebelde, ou chapeu de moda.
- Vestimenta elegante, de viaxe, ou pobre.
- Corpo en forma, ben alimentado, ou delgado.

## Características

- Os teus PG máximos son 6+Constitución.
- O teu dano base é d6.

## Procedencia

Escolle unha procedencia:

### Elfe
Cando **chegas a un lugar importante** (decisión túa), podes pedir á DX un feito da historia dese lugar.

### Humane
Cando **entras por primeira vez nun asentamento civilizado**, alguén que respeta a costume da hospitalidade aes xograres acollerate baixo a súa invitación.

## Xogadas iniciais

Comezas coas seguintes xogadas:

### Artes arcanas
Cando **conxuras un feitizo básico a través dunha actuación**, escolle unhe aliade e un efecto:

- Sana 1d8 PG.
- Obtén +1d4 na seguinte tirada de dano.
- A súa mente é liberada dun encantamento.
- A próxima vez que o obxectivo sexa *axudade* exitosamente, suma +2 en lugar de +1.

Despois, rola+CAR. ✴Nun 10+, ê aliade recibe o efecto escollido. ✴Nun 7–9, o feitizo funciona, pero atraes atención non desexada ou a túa maxia resona noutros obxectivos, afectándoos tamén (decisión da DX).

### Coñecemento bárdico
Escolle unha área de coñecemento:

- Feitizos e maxias.
- A morte e a non morte.
- Grandes historias do mundo coñecido.
- Bestiario de inusuais criaturas.
- As esferas planares.
- Lendas de antigues heroes.
- Deidades e ês súes serventes.

Cando **te atopas por primeira vez cunha criatura, lugar, ou obxecto importante (decisión túa) que entre dentro dos teus coñecementos**, podes facerlle á DX unha pregunta ao respecto; a DX responderá sinceiramente. A DX pode preguntarte a continuación de que conto, canción, ou lenda obtiveches esa información.

### Encanto e franqueza
Cando **falas francamente con alguén**, podes facerlle ae súe xogante unha pregunta da seguinte lista, á cal debe responderte sinceiramente. Despois, ele pode facer o mesmo contigo.

- A quen serves?
- Que che gustaría que eu fixese?
- Como podo facer que ti ______?
- Que estás sentindo realmente agora mesmo?
- Que é o que máis desexas?

### Un porto na tormenta
Cando **voltas a un asentamento civilizado que xa visitaches anteriormente**, dille á DX cando foi a última vez que estiveches aí. A DX contarache como cambiou o lugar dende entón.

## Aliñamento
Escolle un aliñamento:

### Bo
Axuda a alguén coa túa arte.

### Neutral
Evita un conflito ou desescala unha situación tensa.

### Caótico
Incita a outros a actuar decisivamente de forma significante e non planexada.

## Equipo
A túa carga máxima é 9+FOR.

Comezas con racións de viaxe (5 usos, peso 1). Escolle un instrumento (todos teñen peso 0 para ti):

- A mandolina do teu pai, restaurada.
- Un refinado laúde, agasallo dunhe nobre.
- A gaita coa que cortexaches ao teu primeiro amor.
- Un corno roubado.
- Un violín sen estrear.
- Un cancioneiro escrito nunha lingua esquecida.

Escolle a túa vestimenta:

- Armadura de coiro (armadura 1, peso 1).
- Roupas ostentosas (peso 0).

Escolle a túa arma:

- Espada roupeira (*curto*, *precisa*, peso 2).
- Arco desgastado (*cerca*, peso 2), feixe de frechas (munición 3, peso 1), e espada curta (*curto*, peso 1).

Escolle unha opción:

- Equipo de aventuras (peso 1).
- Vendas (peso 0).
- Herba para pipa (peso 0).
- 3 moedas.

## Vínculos
Preenche co nome dunhe compañeire polo menos un vínculo.

- Esta non é a miña primeira aventura con _______________.
- Cantei historias sobre _______________ moito antes de coñecele en persoa.
- _______________ é a miúdo o obxectivo das miñas bromas.
- Estou escribindo unha balada sobre as aventuras de _______________.
- _______________ confioume un segredo.
- _______________ non confía en min, e por bos motivos.

---

## Xogadas avanzadas
Cando subas a un nivel entre 2 e 5, escolle unha das seguintes xogadas.

### Canción sanadora
Cando **sanas coas túas *artes arcanas***, sanas +1d8 PG.

### Cacofonía perversa
Cando **otorgas unha bonificación de dano coas túas *artes arcanas***, otorgas +1d4 de dano adicional.

### Chega ata o 11
Cando **desatas unha actuación entolecedora** (quizais un perfecto solo de laúde ou un poderoso estoupido de corno), escolle un obxectivo que poida escoitarte e rola+CAR. ✴Nun 10+, o obxectivo ataca ae súe aliade máis próxime dentro do seu alcance. ✴Nun 7–9, ataca ae súa aliade máis próxime, pero tamén chamas a súa atención e a súa ira.

### Metal ouveante
Cando **gritas con gran forza ou tocas unha nota desgarradora**, escolle un obxectivo e rola+CON. ✴Nun 10+, o obxectivo recibe 1d10 de dano e é ensordecide durante uns minutos. ✴Nun 7–9, tamén fas ese dano, pero de forma descontrolada: a DX escolle un obxectivo cercano adicional.

### Unha pouca de axuda das miñas amizades
Cando ***axudas* exitosamente a alguén**, suma tamén +1 á túa seguinte rolada.

### Tons sobrenaturais
As túas *artes arcanas* son poderosas, permitíndoche escoller dous efectos en lugar de só un.

### Defensa de duelista
Cando ***combates corpo a corpo***, sumas +1 armadura na túa seguinte rolada.

### Enganar
Cando ***parlamentas* con alguén**, nun 7+ tamén sumas +1 á túa seguinte rolada con esa persoa.

### Diletante multiclase
Recibes unha xogada doutra clase. Trátate como se foses un nivel máis baixo á hora de escoller a xogada.

### Iniciación multiclase
*Requer: Diletante multiclase*

Recibes unha xogada doutra clase. Trátate como se foses un nivel máis baixo á hora de escoller a xogada.

---

Cando subas a un nivel entre 6 e 10, escolle unha das seguintes xogadas ou das anteriores.

### Retrouso sanador
*Reempraza a: Canción sanadora*

Cando **sanas coas túas *artes arcanas***, sanas +2d8 PG.

### Estoupido perverso
*Reempraza a: Cacofonía perversa*

Cando **otorgas unha bonificación de dano coas túas *artes arcanas***, otorgas +2d4 de dano adicional.

### Rostro inesquecible
Cando **te atopas con alguén que xa coñeces** (decisión túa) despois de pasar un tempo sen vervos, sumas +1 á túa seguinte rolada con ou contra esa persoa.

### Reputación
Cando **coñeces por primeira vez a alguén que escoitou cancións sobre ti**, rola+CAR. ✴Nun 10+, cóntalle á DX dúas cousas que esa persoa escoitou de ti. ✴Nun 7–9, cóntalle só unha cousa, e a DX contarache outra.

### Acorde sobrenatural
*Reempraza a: Tons sobrenaturais*

Cando **usas as túas *artes arcanas***, escolles dous efectos e tamén podes duplicar a intensidade dun deses efectos.

### Bo oído para a maxia
Cando **escoitas a unhe inimigue lanzar un feitizo**, a DX dirache o nome do feitizo e os seus efectos. Suma +1 á túa seguinte rolada na que actúes conforme a esa información.

### Retorcide
Cando **usas o teu *encanto e franqueza***, tamén podes preguntar "En que sentido es vulnerable para min?". O obxectivo non pode preguntarche a ti o mesmo.

### Bloqueo de duelista
*Reempraza a: Defensa de duelista*

Cando ***combates corpo a corpo***, sumas +2 armadura na túa seguinte rolada.

### Timar
*Reempraza a: Enganar*

Cando ***parlamentas* con alguén**, nun 7+ tamén sumas +1 á túa seguinte rolada con esa persoa e, ademais, podes facerlle unha pregunta ae súe xogante, a cal debe responder sinceiramente.

### Mestría multiclase
*Requer: Iniciación multiclase*

Recibes unha xogada doutra clase. Trátate como se foses un nivel máis baixo á hora de escoller a xogada.