---
parent: Clases
---

# Ê Montaraz
Esta xente de cidade coa que viaxas... algunha vez ouviron a chamada do lobo? sentiron o vento murmurar nos desertos desolados do Leste? cazaron a súa presa con arco e coitelo coma ti? Nin de broma. Por iso te precisan.

Guía. Cazadore. Criatura salvaxe. Ti es todo isto, e máis. O teu tempo na natureza pode que fose solitario ata agora, pero a chamada dalgo maior —chámao destino se queres— tróuxote xunto a esta xente. Pode que sexan valentes, poderoses, e fortes, mais ti coñeces os segredos de todo o que hai entremedias.

Sen ti, estarían perdides. Abre unha senda a través da sangue e da escuridade, montaraz.

## Nomes
**Élficos:** Throndir, Elrosine, Aranwe, Celion, Dambrath, Lanethe.

**Humanos:** Jonah, Halek, Brandon, Emory, Shrike, Nora, Diana.

## Aparencia
Escolle un de cada:

- Mirada salvaxe, penetrante, ou de animal.
- Encapuchade, calvicie, ou cabelo rebelde.
- Capa, roupa de camuflaxe, ou de viaxe.
- Corpo flexible, salvaxe, ou esbelto.

## Características

- Os teus PG máximos son 8+Constitución.
- O teu dano base é d8.

## Procedencia

Escolle unha procedencia:

### Elfe
Cando ***tomas un camiño perigoso* a través de terras salvaxes**, tes éxito en calquera rol que tomes, como se rolases un 10+.

### Humane
Cando ***acampas* nun alxube ou nunha cidade**, non precisas consumir uha ración.

## Xogadas iniciais

Comezas coas seguintes xogadas:

### Cazar e rastrexar
Cando **segues un rastro de pistas deixado por algunha criatura ou grupo de criaturas**, rola+SAB. ✴Nun 7+, segues o rastro ata que hai un cambio significativo na súa dirección ou modo de viaxar. ✴Nun 10+, tamén escolles 1 opción:

- Aprendes un dato útil sobre a túa presa. A DX dirache o que.
- Determinas o que provocou que o rastro terminase.

### Disparo preciso
Cando **atacas a distancia a unhe inimigue indefense ou sorprendide**, podes escoller facer o teu dano ou declarar o teu obxectivo e rolar+DES:

- **Cabeza**: ✴10+: Igual que nun 7–9, máis o teu dano. ✴7-9: non fai máis que quedarse inmóbil e babear durante uns instantes.
- **Brazos**: ✴10+: Igual que nun 7–9, máis o teu dano. ✴7-9: solta o que sexa que estivese sostendo.
- **Pernas**: ✴10+: Igual que nun 7–9, máis o teu dano. ✴7–9: queda coxeando e ralentizade.

### Compañeiro animal
Tes unha conexión sobrenatural cun leal animal. Non podes falar con el, pero este sempre actúa segundo os teus desexos. Ponlle un nome ao teu compañeiro animal e escolle unha especie:

*Lobo, puma, oso, águia, can, falcón, gato, moucho, pomba, rata, mula...*

Escolle unha base:

- Ferocidade +2, Astucia +1, 1 Armadura, Instinto +1
- Ferocidade +2, Astucia +2, 0 Armadura, Instinto +1
- Ferocidade +1, Astucia +2, 1 Armadura, Instinto +1
- Ferocidade +3, Astucia +1, 1 Armadura, Instinto +2

Escolle tantas fortalezas como a súa Ferocidade:

*Rápido, fornido, enorme, calmo, adaptable, reflexos rápidos, incansable, camuflaxe, feroz, intimidante, sentidos agudos, sixiloso...*

O teu compañeiro animal está adestrado para loitar contra humanoides. Escolle tantos adestramentos adicionais como a súa Astucia:

*Caza, búsqueda, recoñecemento, garda, loita, actuación, traballo, viaxe...*

Escolle tantas debilidades como o seu Instinto:

*Imprudente, salvaxe, lento, roto, medricas, esquecido, obstinado, coxo...*

### Comandar
Cando **traballas xunto ao teu *compañeiro animal* nalgo no que está adestrado**...

- ...e atacades ao mesmo obxectivo, suma a súa Ferocidade ao teu dano.
- ...e *rastrexades*, suma a súa Astucia á túa rolada.
- ...e recibes dano, suma a súa Armadura á túa armadura.
- ...e *discernes a realidade*, suma a súa Astucia á túa rolada.
- ...e *parlamentas*, suma a súa Astucia á túa rolada.
- ...e alguén *interfire* contigo, suma o seu Instinto á súa rolada.

## Aliñamento
Escolle un aliñamento:

### Caótico
Libera a alguén das súas ataduras, literais ou non.

### Bo
Ponte en perigo para loitar contra unha ameaza antinatural.

### Neutral
Axuda a un animal ou a un espíritu da natureza.

## Equipo
A túa carga máxima é 11+FOR.

Comezas con racións de viaxe (5 usos, peso 1), armadura de coiro (armadura 1, peso 1), e un feixe de frechas (munición 3, peso 1). Escolle as túas arma:

- Arco de caza (*cerca*, *lonxe*, peso 1) e espada curta (*curto*, peso 1).
- Arco de caza (*cerca*, *lonxe*, peso 1) e lanza (*alcance*, peso 1).

Escolle unha opción:

- Equipo de aventuras (peso 1) e racións de viaxe (peso 1).
- Equipo de aventuras (peso 1) e feixe de frechas (munición 3, peso 1).

## Vínculos
Preenche co nome dunhe compañeire polo menos un vínculo.

- Guiei a _______________ no pasado e débeme unha por iso.
- _______________ é amigue da natureza, así que eu tamén buscarei a súa amizade.
- _______________ non respeta a natureza, así que non ten o meu respeto.
- _______________ non comprende a vida na natureza, así que lle ensinarei.

---

## Xogadas avanzadas

Podes escoller a seguinte xogada só se é o teu primeiro avance.

### Semielfe
Nalgún punto da túa árbore familiar introduciuse sangue mestiza, e esta comeza a mostrar a súa presenza. Gañas a xogada da procedencia de *elfe* se inicialmente escolliches a de *humane*, ou viceversa.

---

Cando subas a un nivel entre 2 e 5, escolle unha das seguintes xogadas.

### Empatía salvaxe
Podes comprender e falar cos animais.

### Presa familiar
Cando ***exhibes coñecemento* sobre un monstro**, usas SAB no lugar de INT.

### Golpe da víbora
Cando **golpeas a unhe inimigue con dúas armas á vez**, engade 1d4 de dano adicional polo golpe coa túa man mala.

### Camuflaxe
Cando **permaneces inmóbil nun entorno natural**, ês inimigues non conseguen verte ata que fagas algún movemento.

### O noso mellor amigo
Cando **deixas que o teu *compañeiro animal* reciba un golpe que ía dirixido a ti**, o dano é negado e a Ferocidade do teu *compañeiro animal* convírtese en 0. Se a súa Ferocidade xa era 0, non podes usar esta xogada. Cando **descansas durante unhas horas co teu *compañeiro animal***, a súa Ferocidade volta ao seu valor normal.

### Eclipsar o sol
Cando ***disparas***, podes gastar munición adicional antes de rolar. Por cada punto de munición que gastes, podes escoller un obxectivo adicional. Rola unha vez e aplica o dano a todos os obxectivos.

### Ben adestrado
Escolle un adestramento adicional para o teu *compañeiro animal*.

### Deidade nos ermos
Dedícate a unha deidade (nomea unha ou escolle unha que xa estea establecida). Gañas as xogadas da clase crega *comungar* e *lanzar un feitizo*. Cando escolles esta xogada, trátate como unha personaxe crega de nivel 1 de cara a usar feitizos. Cada vez que gañes un nivel dende entón, aumenta o teu nivel efectivo de crega en 1.

### Sígueme
Cando ***tomas un camiño perigoso***, podes tomar dous roles. Fai unha rolada separada para cada rol.

### Un lugar seguro
Cando **organizas as gardas da noite**, todo o grupo suma +1 á súa rolada de *facer garda*.

---

Cando subas a un nivel entre 6 e 10, escolle unha das seguintes xogadas ou das anteriores.

### Fala salvaxe
*Reempraza a: Empatía salvaxe*

Podes comprender e falar con calquera criatura non máxica e non planar.

### Presa de caza
*Reempraza a: Presa familiar*

Cando ***exhibes coñecemento* sobre un monstro**, usas SAB no lugar de INT. Nun 12+, ademais dos efectos normais, podes preguntar á DX calquera pregunta sobre o suxeito.

### Dentes da víbora
*Reempraza a: Golpe da víbora*

Cando **golpeas a unhe inimigue con dúas armas á vez**, engade 1d8 de dano adicional polo golpe coa túa man mala.

### Panza de Smaug
Cando **coñeces o punto máis débil do teu obxectivo**, as túas frechas teñen 2 de perforación.

### Trancos
*Reempraza a: Sígueme*

Cando ***tomas un camiño perigoso***, podes tomar dous roles. Rola dúas veces e quédate co mellor resultado para ambos roles.

### Un lugar máis seguro
*Reempraza a: Un lugar seguro*

Cando **organizas as gardas da noite**, todo o grupo suma +1 á súa rolada de *facer garda*. Despois desa noite de garda, todo o grupo suma +1 á súa seguinte rolada.

### Observante
Cando ***cazas e rastrexas***, se tes éxito, adicionalmente podes facer unha pregunta sobre a criatura da lista de *discernir a realidade*.

### Truco especial
Escolle unha xogada doutra clase. Mentres traballes xunto ao teu *compañeiro animal*, tes esa xogada dispoñible.

### Aliado antinatural
Teu *compañeiro animal* é un monstro, non un animal. Descríbeo. Engádelle +2 Ferocidade e +1 Instinto, máis un novo adestramento.