# Dungeon World - Texto de referencia básico en galego

Este repositorio contén unha tradución parcial do texto libre do xogo de rol *Dungeon World* ao galego. O texto orixinal pode atoparse en [https://github.com/Sagelt/Dungeon-World](https://github.com/Sagelt/Dungeon-World).

## Índice

- [Lista de xogadas](outros/xogadas.md)
- [Equipo (listas de etiquetas, obxectos, etc.)](outros/equipo.md)
- [Glosario de termos comúns](glosario.md)

### Clases de PX

- [Barda](clases/barde.md)
- [Crega](clases/cregue.md) → *[[Lista de feitizos]](clases/cregue_feitizos.md)*
- [Druída](clases/druida.md)
- [Guerreira](clases/guerreire.md)
- [Ladroa](clases/ladroe.md)
- [Maga](clases/mague.md) → *[[Lista de feitizos]](clases/mague_feitizos.md)*
- [Montaraz](clases/montaraz.md)
- [Paladina](clases/paladine.md)

### Fichas descargables

- Ficha de PX básica: [dixital](fichas/dixital/basica.pdf)

## Obxectivos

Esta tradución **non é oficial nin profesional**, tan só é un esforzo comunitario por poñer en común a terminoloxía e linguaxe de Dungeon World, así como proveer de material gratuíto en galego que poder usar de referencia para partidas en galego.

O obxectivo é traducir **só o material máis básico**: fichas de clases, listas de xogadas e de equipo, etc. Non se busca traducir _todo_ o xogo.

## Como contribuír

Acéptase calquera contribución, tanto directamente aquí como contactando comigo (Daenvil) a través de Discord (estou no servidor das [Irmandades do Dado](https://irmandadesdodado.fala.gal/)).

### Convencións a usar
Convencións a usar de forma estándar en todo o texto. Calquera suxestión sobre elas é benvida.

#### Linguaxe

Todo o texto deste repositorio debe estar redactado con xénero neutro. A convención usada polo de agora é:

- Evitar marcas de xénero cando sexa posible *("deus/deusa" -> "deidade")*.
- De non ser posible, usar xénero neutro explícito. O xénero neutro usado segue as seguintes normas:
  - Usar o morfema "-e" a partir da forma feminina da palabra *("deusa" -> "deuse")*.
  - Se a palabra formada xa é marcadamente masculina, usar o morfema "-ie" no seu lugar *("deusas" -> "deusies", en lugar de "\*deuses")*.
  - Usar o acento circunflexo ("ê") como diacrítico, de ser necesario *("a deusa" -> "ê deuse")*.

#### Terminoloxía

No [glosario de termos](glosario.md) recopílase un índice de termos a usar de forma estándar en todo o texto. Tamén serve de referencia, se se quere consultar algo.

#### Formato

- Ao escribir a descrición dunha xogada, a condición/detonante vai resaltada en "negrita".
- Ao referenciar unha xogada ou un feitizo, este escríbese en itálica.

*Exemplo:*
> "Cando **sanas coas túas *artes arcanas***, sanas +1d8 PG."

- As etiquetas de equipo escríbense en itálica, excepto as que levan números ("armadura X", "peso X", etc.).

*Exemplo:*
> "Vara (*curto*, *dúas mans*, peso 1)."

### Agradecementos

- [Contribuíntes a este repositorio](https://github.com/daenvil/Dungeon_World-GL/graphs/contributors).
- [Viri / Xerbud](https://mastodon.gal/@viriato), que aportou as súas propias traducións.

## Licencia

<a href="https://creativecommons.org/licenses/by-nc-sa/4.0/"><img alt="Creative Commons License" style="border-width:0" src="https://i.creativecommons.org/l/by-nc-sa/4.0/88x31.png" /></a>

O texto deste repositorio está baixo a licencia Creative Commons Attribution-NonCommercial-ShareAlike 4.0 International (CC BY-NC-SA 4.0). Podes ver a licencia completa [aquí](LICENSE.md).
