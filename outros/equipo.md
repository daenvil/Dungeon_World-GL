---
nav_order: 3
---
# Equipo
Cada peza de equipo ten certo número de etiquetas. Estas dinche como o equipo afecta á personaxe que o usa (como +armadura) ou suxírenche algo sobre a forma na que é usado (como as etiquetas de alcance). Como todo o demais en *Dungeon World*, as etiquetas guían a ficción que estás creando no xogo. Se unha arma é *torpe*, pode significar que será máis probable que se che caia ao fallar unha rolada de *combate corpo a corpo*.

De ningún xeito isto é unha lista exhaustiva: síntete libre de crear as túas propias etiquetas.

### Etiquetas xerais de equipo
Estas son etiquetas xerais que poden ser aplicadas a calquera peza de equipo. Veralas en armadura, armas, ou ferramentas xerais.

***Aplicado***: só é útil cando é aplicado delicadamente nunha persoa ou nalgo que vaia comer ou beber.

***Torpe***: é raro e complexo de usar. 

**+`Bonificador`**: modifica a túa efectividade nunha situación específica. Pode ser cousas como "+1 á túa seguinte rolada de *exhibir coñecemento*" ou "-1 ás túas roladas de *combate corpo a corpo*".

***`n`* moedas**: o prezo que costaría compralo de xeito normal. Se o prezo inclúe "-Carisma", cunha pouca de negociación podes substraer a túa puntuación de Carisma (non o modificador) do prezo.

***Perigoso***: é doado meterse en problemas usándoo. Se interactúas co obxecto sen as precacuións apropiadas, a DX pode invocar con liberdade as consecuencias dos teus actos imprudentes.

***Ración***: é comestible, máis ou menos.

***Requer***: só é útil para certas persoas. Se non cumpres os requerimentos, funcionará mal, se é que funciona.

***Lento***: requer minutos, ou máis, para ser usado.

***Contacto***: é usado poñéndoo en contacto coa pel do obxectivo.

***Dúas mans***: precisa ser usado con dúas mans para que sexa efectivo.

**Peso *`n`***: conta o seu peso na túa carga. Se algo non ten peso listado é que non está deseñado para ser levado. 100 moedas de denominación estándar teñen un peso de 1. O mesmo valor en pedras preciosas ou en arte pode ser máis lixeiro ou máis pesado.

***Vestido***: para usalo tes que levalo posto.

***`n`* usos**: só pode ser usado *`n`* veces.

## Armas
As armas non matan monstros, fanno as persoas. Por iso as armas en *Dungeon World* non teñen un dano listado. Unha arma é útil principalmente polas súas etiquetas, as cales describen para o que é útil a arma. Unha daga non é útil porque faga máis ou menos dano que outra arma de fío, é útil porque é pequena e doada de usar a distancias curtas. Unha daga nas mans dê mague non é tan perigosa como nas mans dunhe guerreire profesional.

### Etiquetas de armas
As armas poden ter etiquetas que están aí principalmente para axudarte a describilas (como *oxidada* ou *brillante*), pero as seguintes etiquetas teñen efectos mecánicos específicos.

- **Munición *`n`***: conta como munición para as armas a distancia apropiadas. O número indicado non representa proxectís individuais, senón que é un número abstracto representativo da munición que che queda a man.

- ***Contundente***: pode facer a alguén retroceder dun golpe, ou incluso facer que perda o equilibrio.

- **+*`n`* dano**: é particularmente máis efectiva contra ês túes inimigues. Cando fagas dano, súmalle *`n`*.

- ***Ignora armadura***: non se lle resta a armadura ao dano provocado.

- ***Desaxeitada***: fai fano dun xeito particularmente destrutivo, rompendo persoas e cousas no seu campiño.

- **Perforante *`n`***: atravesa a armadura. Cando fagas dano con *`n`* perforación, resta *`n`* da armadura dê inimigue para os efectos dese ataque.

- ***Precisa***: recompensa os golpes coidadosos. Usa DES para *combatir corpo a corpo* con esta arma, no lugar de FOR.

- ***Recarga***: tras atacar con ela, levarache máis dun chisco preparala para outro ataque.

- ***Aturdinte***: cando atacas con ela, fai dano aturdinte (non letal) en lugar de dano normal. 

- ***Lanzable***: lánzaa a alguén para facerlle dano. Se *disparas* con esta arma, non podes escoller perder munición nun 7–9; unha vez a lanzas, está perdida ata que a recuperes.

As armas tamén teñen etiquetas para indicar o rango de distancias no que son útiles. *Dungeon World* non impón penalizacións ou bonificacións por cousas como unha "distancia óptima", pero se a túa arma di "*man*" e unhe inimigue está a 10 metros de distancia, ê xogante teríao difícil para xustificar usar esa arma contra ese obxectivo.

- ***Man***: útil para atacar algo ao alcance da túa man, non máis lonxe.

- ***Curto***: útil para atacar algo ao teu alcance e ata un metro máis ou así.

- ***Longo***: útil para atacar algo que está a uns poucos metros, quizais ata tres. 

- ***Cerca***: útil para atacar un obxectivo ao cal podes ver o branco dos ollos. 

- ***Lonxe***: útil para atacar un obxectivo que está a unha distancia á cal te escoitaría berrar.

### Lista de armas
Os datos da lista de abaixo son para obxectos típicos. Por suposto, existen variacións. Unha espada longa desafiada pode ter -1 dano, mentres que unha daga profesional pode ter +1 dano. Considera estes datos para os diferentes tipos de armas comúns: unha arma específica podería ter etiquetas diferentes para representar as súas características.

| Arma | Etiquetas |
| :--- | ---: |
| Arco rudimentario | *Cerca*, 15 moedas, peso 2 |
| Arco decente | *Cerca*, *lonxe*, 60 moedas, peso 2 |
| Arco de caza | *Cerca*, *lonxe*, 100 moedas, peso 1 |
| Bésta | *Cerca*, +1 dano, *recarga*, 35 moedas, peso 3 |
| Feixe de frechas | Munición 3, 1 moeda, peso 1 |
| Frechas élficas | Munición 4, 20 moedas, peso 1 |
| Caxato, garrote | *Curto*, 1 moeda, peso 2 |
| Vara | *Curto*, *dúas mans*, 1 moeda, peso 1 |
| Daga, puñal, coitelo | *Man*, 2 moedas, peso 1 |
| Daga de lanzar | *Lanzable*, *cerca*, 1 moeda, peso 0 |
| Espada curta, machada, martelo de guerra, maza | *Curto*, 8 moedas, peso 1 |
| Lanza | *Longo*, *lanzable*, *cerca*, 5 moedas, peso 1 |
| Espada longa, machado de guerra, mangual | *Curto*, +1 dano, 15 moedas, peso 2 |
| Alabarda | *Longo*, +1 dano, *dúas mans*, 9 moedas, peso 2 |
| Espada roupeira | *Curto*, *precisa*, 25 moedas, peso 1 |
| Roupeira de duelo | *Curto*, penetrante 1, *precisa*, 50 moedas, peso 2 |

## Armadura
As armaduras son pesadas, difíciles de levar, e condenadamente incómodas. Algunhas clases están mellor adestradas para ignorar estas desvantaxes, mais calquera pode poñerse unha armadura e desfrutar os seus beneficios.

### Etiquetas de armadura
As armaduras, como as armas, teñen etiquetas. Algunhas son puramente descritivas, pero as listadas a continuación teñen efectos mecánicos na personaxe que as viste.

- **Armadura *`n`***: protéxete e absorbe dano. Cando recibes dano, resta a túa armadura ao total. Se tes máis dun obxecto coa etiqueta "armadura *`n`*", só conta o valor máis alto. 

- **+*`n`* armadura**: protéxete e acumúlase con outras armaduras. Engade o seu valor á túa armadura total.

- ***Incómoda***: é difícil moverse con ela posta. Resta -1 ás túas roladas mentres a esteas usando. Este penalizador é acumulable.

### Lista de armaduras

| Armadura | Etiquetas |
| :--- | ---: |
| Coiro, cota de malla | Armadura 1, *vestida*, 10 moedas, peso 1 |
| Armadura de escamas | Armadura 2, *vestida*, *incómoda*, 50 moedas, peso 3 |
| Armadura de placas | Armadura 3, *vestida*, *incómoda*, 250 moedas, peso 4 |
| Escudo | +1 armadura, 15 moedas, peso 2 |

## Obxectos de aventura xenéricos

- **Equipo de aventuras** (5 usos, 20 moedas, peso 1). O equipo de aventuras é unha colección de obxectos mundanos útiles como tiza, paus, pinchos, cordas, etc. Cando procuras algún obxecto útil de entre o teu equipo de aventuras, encontras o que sexa que precisas e gastas un uso.
- **Vendas** (3 usos, *lento*, 5 moedas, peso 0). Cando tes uns minutos para vendar as feridas doutra persoa, sánaslle 4 PG e gastas un uso.
- **Cataplasmos e herbas curativas** (2 usos, *lento*, 10 moedas, peso 1). Cando tratas coidadosamente as feridas de alguén con cataplasmos e herbas, sánaslle 7 PG e gastas un uso.
- **Pócema de sanación** (50 moedas, peso 0). Cando bebes unha pócema de sanación enteira, sanas 10 PG ou cúraste dunha debilidade, elección túa.
- **Barrica de cervexa enana** (10 moedas, peso 4). Cando abres unha barrica de cervexa enana e deixas que todo o mundo beba libremente, suma +1 á túa rolada de *festexar*. Se bebes unha barrica enteira ti mesme, estás moi, moi borrache.
- **Bolsa de libros** (5 usos, 10 moedas, peso 2). Cando a túa bolsa de libros contén xustamente o libro apropiado para o tema do que estás *exhibindo coñecemento*, consulta o libro, gasta un uso, e suma +1 á túa rolada.
- **Antitoxina** (10 moedas, peso 0). Cando bebes antitoxina, cúraste dun veneno que che estea afectando.
- **Racións de viaxe** (*ración*, 5 usos, 3 moedas, peso 1). Non moi saborosas, pero tampouco están mal.
- **Festín persoal** (*ración*, 1 uso, 10 moedas, peso 1). Ostentoso como mínimo.
- **Galleta enana** (*requer ser enane*, *ración*, 7 usos, 3 moedas, peso 1). Es enanes din que sabe a casa. O resto do mundo di que sabe a casa, se a casa é unha granxa de porcos e se está incendiando.
- **Pan élfico** (*ración*, 7 usos, 10 moedas, peso 1). Só as maiores amizades des elfes teñen a honra de probar este raro manxar.
- **Herba para pipa** (6 usos, 5 moedas, peso 0). Cando compartes herba para pipa con alguén, gasta 2 usos e suma +1 á túa seguinte rolada de *parlamentar* con esa persoa.

## Venenos

- **Aceite de Tagit** (*perigoso*, *aplicado*, 15 moedas, peso 0). O obxectivo cae nun sono lixeiro.
- **Herba de sangue** (*perigoso*, *contacto*, 12 moedas, peso 0). Ata que sexa curada, cada vez que a persoa afectada role dano, rola un d4 adicional e resta o seu resultado ao seu dano normal.
- **Raíz dourada** (*perigoso*, *aplicado*, 20 moedas, peso 0). O obxectivo trata á próxima criatura que vexa como se fose unhe aliade de confianza, ata que se demostre o contrario.
- **Lágrimas de serpe** (*perigoso*, *toque*, 10 moedas, peso 0). Calquera que faga dano ao obxectivo rola dúas veces e toma o mellor dos resultados.

## Servizos

| Servizo | Prezo |
| :--- | ---: |
| Estadía dunha semana nunha pousada campesiña | 14-Carisma moedas |
| Estadía dunha semana nunha pousada civilizada | 30-Carisma moedas |
| Estadía dunha semana na pousada máis refinada da vila | 43-Carisma moedas |
| Unha semana de traballo mundano non calificado | 10 moedas |
| Paga dun mes polo enlistamento nun exército | 30 moedas |
| Un obxecto personalizado feito por unhe ferreire | Obxecto base + 50 moedas |
| "Compañía" dunha noite | 20-Carisma moedas |
| Unha noite cantando e bailando | 18-Carisma moedas |
| Escolta durante un día por un camiño infestado de bandides | 20 moedas |
| Escolta durante un día por un camiño infestado de monstros | 54 moedas |
| Un asasinato ordinario | 5 moedas |
| Un asasinato profesional | 120 moedas |
| Sanar a mans dunhe cirurxiae | 5 moedas |
| Un mes de oracións poles falecides | 1 moeda |
| Reparación dun obxecto mundano | o 25% do prezo do obxecto |

## Comidas

| Comida | Prezo |
| :--- | ---: |
| Unha comida abundante para unha persoa | 1 moeda |
| Unha comida pobre para unha familia | 1 moeda |
| Un banquete | 15 moedas por persoa |

## Medios de transporte

| Medio de transporte | Prezo |
| :--- | ---: |
| Carro e asno para levar a túa carga | 50 moedas, carga máxima 20 |
| Cabalo | 75 moedas, carga máxima 10 |
| Cabalo de guerra | 400 moedas, carga máxima 12 |
| Cabalo de guerra | 400 moedas, carga máxima 12 |
| Carromato | 150 moedas, carga máxima 40 |
| Barco de río | 150 moedas, carga máxima 20 |
| Barco mercante | 5 000 moedas, carga máxima 200 |
| Barco de guerra | 20 000 moedas, carga máxima 100 |
| Pasaxe por unha ruta segura | 1 moeda |
| Pasaxe por unha ruta difícil | 10 moedas |
| Pasaxe por unha ruta perigosa | 100 moedas |

## Terras e edificios

| Propiedade | Prezo |
| :--- | ---: |
| Unha cabana | 20 moedas |
| Unha casa pequena | 500 moedas |
| Unha casa | 2500 moedas |
| Unha mansión | 50 000 moedas |
| Un torreón| 75 000 moedas |
| Un castelo | 250 000 moedas |
| Un gran castelo | 1 000 000 moedas |
| Un mes de mantemento | o 1% do custo |

## Sobornos

| Soborno | Prezo |
| :--- | ---: |
| A dote dunhe campesiñe | 20-Carisma moedas |
| “Protección” para un pequeno negocio | 100-Carisma moedas |
| Un soborno para o goberno | 50-Carisma moedas |
| Un soborno convincente | 80-Carisma moedas |
| Unha oferta que non poderás rexeitar | 500-Carisma moedas |

## Agasallos e finuras
| Cousa | Prezo |
| :--- | ---: |
| Un agasallo campesiño | 1 moeda |
| Un agasallo refinado | 55 moedas |
| Un agasallo nobre | 200 moedas |
| Un anel ou camafeo | 75 moedas |
| Roupas ou decoracións elegantes | 105 moedas |
| Un tapiz elegante | 350+ moedas |
| Unha coroa digna dunhe monarca | 5 000 moedas |

## Tesouros
| Tesouro | Prezo |
| :--- | ---: |
| O tesouro dun goblin | 2 moedas |
| As xoias dunha persoa-lagarto | 5 moedas |
| Unha espada de "incalculable" valor | 80 moedas |
| O tributo dunhe xefe de guerra orque | 250 moedas |
| O monte de moedas e xemas dun dragón | 130 000 moedas |